---
title: 'Tasks in Visual Studio Code, czyli automatyzacja w formie konfigurowalnych zadań.'
date: '2022-03-06'
tags: ['vscode', 'produktywność']
summary: 'Zadania czy też Taski, które wbudowane są w edytor Visual Studio Code pozwalają niewielkim nakładem czasu zautomatyzować uruchamianie różnorakich skryptów nie odrywając dłoni od klawiatury.'
images: ['/static/images/blog/tasks-visual-studio-code/cover.png']
authors: [przemek]
---

Visual Studio Code jest bardzo prostym edytorem z niskim progiem wejścia — instalujemy i możemy kodować bez większej konfiguracji. No może z zainstalowanymi kilkoma wtyczkami dedykowanej dla technologii. Jest również obok IDE spod szyldu JetBrains jednym z najpopularniejszych narzędzi dla web developera. Mam jednak wrażenie — co nieco patrząc na siebie — wiele przydatnych funkcjonalności nie jest szeroko znanych dla programistów. _Tasks_, czyli zadania jest jedną z tych funkcjonalności, a pozwala zautomatyzować pracę poprzez wykonywanie zdefiniowanych przez ciebie skryptów.

## Let's task!

Visual Studio Code potrafi wykryć i uzupełnić automatycznie konfigurację z zadaniami o skrypty `npm` oczywiście ile w projekcie będzie skonfigurowany poprawny `package.json`. Oprócz tego wspiera również inne języki i narzędzia im dedykowane, lecz z oczywistych względów skupię się wyłącznie na front-endzie.

Wróćmy do definicji naszego pierwszego zadania. Niech będzie odpowiedzialne za uruchomienie skryptu `npm` z testami jednostkowymi napisanymi w _jest_. Jako że mamy możliwość wygenerowania go automatycznie to uruchamiamy _Command Palette_ (`CMD+Shift+P/CTRL+Shift+P`) i wpisujemy _Tasks: Configure Task_.

![Command Palette z wpisaną wartością Tasks: Configure Task](/static/images/blog/tasks-visual-studio-code/tasks-configure-task.png)

Naszym oczom ujawniła się lista wszystkich wykrytych skryptów `npm` w projekcie. Jako że chce skonfigurować zadanie pod uruchomienie testów jednostkowych, to szukam odpowiadającą mi opcję.

![Lista wykrytych zadań przez Visual Studio Code](/static/images/blog/tasks-visual-studio-code/tasks-configure-task-list.png)

Po wybraniu utworzony zostanie w naszym projekcie plik `tasks.json` w katalogu `.vscode` o następującej strukturze:

```json
{
  "version": "2.0.0",
  "tasks": [
    {
      "type": "npm",
      "script": "test:unit",
      "problemMatcher": [],
      "label": "npm: test:unit",
      "detail": "jest"
    }
  ]
}
```

- _type_ → Typ zadania. Może to być jeden ze wspieranych out of the box przez Visual Studio Code jak widoczny `npm` jak i podstawowe `shell` czy `process`.
- _script_ → jest to pole dedykowane pod typ `npm`. Wskazujemy jaki skrypt chcemy uruchomić.
- _problemMatcher_ → przyjmuje informacje, w jaki sposób ma przetwarzać _output_ skryptu w celu prawidłowego wyświetlenia błędów czy ostrzeżeń w zakładce _Problems._ Więcej możecie przeczytać [tutaj](https://code.visualstudio.com/docs/editor/tasks#_task-autodetection).
- _label_ → nazwa zadania, która będzie wyświetlana m.in. w panelu dostępnych zadań w projekcie (do którego przejdziemy za chwilę).
- _detail_ → jest to dodatkowy opis zadania, który wyświetla się pod nazwą zadania.

Dobrze, mamy zdefiniowane zadanie. To, w jaki sposób można je uruchomić? Pierwszym sposobem jest otworzenie panelu Go to file (`CMD+P/CTRL+P`) i wpisanie "task " (na końcu jest spacja).

![Zdefiniowane zadanie wyświetlone na liście zadań](/static/images/blog/tasks-visual-studio-code/task-go-to-file.png)

Jak widać mamy nasze zadanie. Wyświetla się przed chwilą wspomniany _label_ (npm: test:unit) jak i _detail_ (jest). Uruchommy go.

![Uruchomienie zadania z testami jednostkowymi](/static/images/blog/tasks-visual-studio-code/running-task-jest.gif)

Działa, świetnie! Teraz dosłownie nie odrywając rąk od klawiatury, jesteśmy w stanie uruchomić w ekspresowym tempie testy jednostkowe. Jednak nie jestem tym do końca usatysfakcjonowany. Potrzebowałbym dodatkowe zadanie, które uruchomi mi wyłącznie testy dla pliku, w którym obecnie się znajduję. W tym celu skopiuje istniejące zadanie i trochę je zmodyfikuję.

```json
{
  "type": "shell",
  "command": "npm run test:unit -- --runTestsByPath ${fileDirname}/${fileBasenameNoExtension}.*${fileExtname}",
  "group": "test",
  "label": "Run unit tests for current file",
  "detail": "npm run test:unit -- --runTestsByPath"
}
```

Zmieniłem typ na `shell`, mówiąc, że zadanie ma wykonać polecenie w bashu (lub innej powłoce, jaką masz skonfigurowaną w systemie). Pod `command` kryje się to polecenie, jakie zdefiniujemy. Dodatkowo skorzystałem z pomocy wbudowanych zmiennych, które pozwolą skonstruować dynamicznie ścieżkę, która będzie wskazywać na aktywny plik testowy czy plik z logiką biznesową. Dzięki temu zadanie będzie elastyczne, ponieważ zadanie poprawnie będzie działać gdy będziemy znajdować się w pliku z kodem (`foo.js`) jak i w samych plikach testowych (`foo.spec.js` czy `foo.test.js`). Oczywiście przyjmując konwencję, że testy są na tym samym poziomie co kod, ponieważ w taki sposób skonfigurowałem komendę. Krótkie wyjaśnienie co kryje się pod tymi zmiennymi:

- `fileDirname` — absolutna ścieżka do pliku
- `fileBasenameNoExtension` — nazwa pliku bez rozszerzenia
- `fileExtname` — rozszerzenie pliku

Po listę wszystkich zmiennych odsyłam do [dokumentacji](https://code.visualstudio.com/docs/editor/variables-reference#:~:text=Currently%20VS%20Code%20supports%20three%20types%20of%20input,several%20options.%203%20command%3A%20Runs%20an%20arbitrary%20command.). Zobaczmy zadanie w akcji:

![Uruchomienie zadania z testami jednostkowymi dla aktywnego pliku](/static/images/blog/tasks-visual-studio-code/running-task-jest-for-file.gif)

Działa wyśmienicie więc praca z testami będzie zdecydowanie wydajniejsza. Chociaż wydaje mi się, że możemy zrobić jeszcze jedną rzecz. Wszyscy kochamy skróty klawiaturowe, więc przypiszmy jeden do tego zadania. W tym celu należy zaktualizować `keybindings.json` o następującą formułkę:

```json
{
  "key": "ctrl+shift+t",
  "command": "workbench.action.tasks.runTask",
  "args": "Run unit tests for current file"
}
```

- `key` — skrót klawiaturowy
- `command` — wskazujemy, że skrót ma odpalić zadanie...
- `args` — ...o danej nazwie, czyli zgodnie ze zdefiniowanym polem _label_

Voilà! Mamy wszystko, co chcieliśmy osiągnąć. Stworzyliśmy zadanie, które uruchomi test jednostkowy dla pliku, w którym obecnie się znajdujemy i do tego przypisaliśmy do niego skrót klawiaturowy. Lepiej być nie mogło. Produktywność wskoczyła o kilka poziomów w górę!

## Pisać zadania każdy może...

Przykład przedstawiony w artykule może nie był wybitny i skomplikowany, ale dotknął kilku podstawowych funkcjonalności, jakie składają się na zadania w Visual Studio Code. Również poruszyłem wyłącznie 5% możliwości i funkcjonalności, jakie kryją się pod tym potężnym systemem. Zachęcam was gorąco do eksperymentowania jak i zapoznania się z oficjalną [dokumentacją](https://code.visualstudio.com/Docs/editor/tasks), żeby móc stworzyć automatyzacje dopasowane do waszych potrzeb.
